---
draft: false
subtitle: ''
title: Politica de Mediu
type: page

---
{{<content-start classes="content narrow" >}}
# Politica de Mediu
Rationale[](https://www.qgis.org/en/site/getinvolved/governance/codeofconduct/environmentalpolicy.html#rationale "Link to this heading")
-
Problemele de mediu, cum ar fi criza climatică, scăderea rapidă a biodiversității și poluarea sunt probleme presante pentru toată lumea din comunitatea Geoscience și nu numai. Mulți utilizatori și colaboratori QGIS sunt oameni de știință sau specialiști în geoinformatică. Ca atare, trebuie să acționăm în mod responsabil și să servim drept modele de urmat. Dacă acționăm, există șansa ca membrii publicului larg mai puțin informați despre aceste probleme, să simtă și ei urgența de a acționa și de a contribui la reducerea impactului activității umane asupra planetei.

Policy[](https://www.qgis.org/en/site/getinvolved/governance/codeofconduct/environmentalpolicy.html#policy "Link to this heading")
-
QGIS.ORG și comunitatea QGIS se angajează să acționeze în mod responsabil în ceea ce privește acțiunile și activitățile lor, în cazul în care are vreo influență relevantă asupra mediului. Aceasta include în principal infrastructura hardware și întâlnirile fizice cu colaboratorii.

Server infrastructure[](https://www.qgis.org/en/site/getinvolved/governance/codeofconduct/environmentalpolicy.html#server-infrastructure "Link to this heading")
-
Furnizorul infrastructurii ar trebui să alimenteze echipamentele QGIS.ORG cu energie regenerabilă. Resursele de server sau cloud închiriate ar trebui să fie dimensionate în funcție de încărcarea așteptată. Ar trebui evitată supradimensionarea resurselor hardware.

Physical contributor meetings[](https://www.qgis.org/en/site/getinvolved/governance/codeofconduct/environmentalpolicy.html#physical-contributor-meetings "Link to this heading")
-
*Alegerea locației:* ​ atunci când alegeți locația pentru o întâlnire a colaboratorilor, trebuie luată în considerare poziționarea geografică a acesteia. Ar trebui evitate locurile foarte îndepărtate unde majoritatea participanților trebuie să zboare.

*Călătoria către întâlnire:* ​ atunci când este fezabil, participanții ar trebui încurajați să aleagă opțiuni de transport mai ecologice: de preferință trenuri sau autobuze, în detrimentul avioanelor. Atunci când alegeți transportul cu mașina, ar trebui încurajată folosirea în comun a mașinii. QGIS.ORG are un program care permite participanților la întâlnirea colaboratorilor să solicite rambursarea cheltuielilor de călătorie. Eforturile de a călători cu un mijloc de transport cu impact redus vor fi luate în considerare pentru deciziile privind granturile de călătorie. Condiții de rambursare a biletelor de avion:
> - fără rambursare, în cazul în care există călătorii alternative cu trenul, cu un timp de călătorie <= 10 ore (12 ore, atunci când este inclusă o conexiune cu trenul de noapte), chiar dacă biletul de tren costă mai mult decât biletul de avion.
> - Atunci când trebuie aleasă opțiunea de călătorie cu avionul iar participantul solicită rambursări ale costurilor de călătorie, acesta ar trebui să plătească suplimentar pentru o compensare de emisii de carbon, printr-o companie acreditată de compensare a emisiilor de carbon. QGIS.ORG va rambursa și acest cost suplimentar.
> - Exemple de organizații care oferă compensare de carbon: MyClimate, Atmosfair sau alte organizații comparabile.

*Participarea de la distanță:* Pentru participanții care nu pot participa în persoană, QGIS.org încurajează organizatorii întâlnirilor să permită participarea la distanță, prin discuții programate și conferințe video.

*Catering:* Organizatorii locali ar trebui să promoveze cât mai mult, alimentația ecologică. Mâncarea locală ar trebui să fie preferată față de alimentele care necesită un transport semnificativ. Vesela, paharele și tacâmurile reutilizabile ar trebui să fie preferate celor de unică folosință, întrucât sunt, în general, considerate a fi mai prietenoase cu mediul. Participanții la întâlnire ar trebui încurajați să-și aducă propria sticlă de băut, iar organizatorii de evenimente ar trebui să fie rugați să promoveze utilizarea apei potabile din sistemul public de alimentare cu apă sau, dacă aceasta nu este adecvată, să dispună de o 'fântână de băut', care poate folosi pentru a umple recipientele cu apă, fără a genera cantități mari de deșeuri din plastic.

*Fumatul și țigările electronice:* consumul de produse pe bază de nicotină la mâna a doua este periculos pentru sănătate și creează un mediu neplăcut pentru non-consumatori, atunci când are loc în apropierea lor. Fiți respectuoși și nu utilizați aceste produse pe culoare sau în alte zone unde se adună nefumătorii. Organizatorii ar trebui să stabilească, mai degrabă, o zonă desemnată pentru fumat și să solicite fumătorilor și utilizatorilor de țigări electronice să se abțină de la fumat în alte locații.

{{<content-end >}}
